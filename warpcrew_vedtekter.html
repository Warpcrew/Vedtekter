<html>

<head>
	<title>Vedtekter for Warpcrew</title>
</head>
<body>

<style>
	body {
		width: 900px;
	}
	h1 { font-size: 20px; }
	h2 { font-size: 16px; }
	h3 { font-size: 14px; }
</style>
<div style="margin-bottom: 30px;">
	<img src="warpcrew_logo.png" style="float: left;">
	<div style="margin-left: 200px;">
		<h1>Vedtekter for Warpcrew</h1>
		<b>Vedtatt av årsmøtet, 27.01.2013/b><br>
		Endringshistorikk: <a href="https://github.com/Warpcrew/Vedtekter/commits/master">https://github.com/Warpcrew/Vedtekter/commits/master</a>
	</div>
</div>


<h2>§ 1 Navn og formål</h2>

<p>Foreningens navn er Warpcrew, og er en frivillig non-profit ungdomsorganisasjon. Warpcrew er opprettet som en interesseorganisasjon for datainteressert ungdom med det formål å fremme vekst i miljøet, nyskapning og underholdning i form av blant annet datatreff. Warpcrew har som mål å avholde minst én stor datasamling kalt Warpzone i året.</p>

<p>Warpcrew er organisert gjennom et styre og et årsmøte. Warpcrew er partipolitisk og religiøst uavhengig.</p>


<h2>§ 2 Årsmøtet</h2>

<h3>§ 2.1 Årsmøtet</h3>
<p>Årsmøtet er Warpcrews øverste organ og skal avholdes innen 1. februar hvert år. Styret innkaller til årsmøtet med minst to ukers varsel til epost og eventuelt SMS samt annonsering på nettsider. På årsmøtet deltar alle medlemmer som har betalt medlemskontigenten før årsmøtets innkalling er sendt ut eller i løpet av forrige kalenderår tale-, forslags- og stemmerett. Styret møter med tale- og forslagsrett dersom disse ikke er medlemmer. Årsmøtet kan også tildele andre tale- og forslagsrett. Styreleder er møteleder fram til andre er valgt.</p>

<p>Årsmøtets skal alltid behandle følgende punkter:</p>

<ul>
	<li>konstituering (godkjenning av innkalling, valg av møteleder, valg av referent, valg av tellekorps og valg av to signatører av møtereferatet)</li>
	<li>årsberetning fra styret</li>
	<li>regnskap for forrige kalenderår</li>
	<li>budsjett for inneværende kalenderår</li>
	<li>vedtektsendringer</li>
	<li>valg</li>
</ul>

<p>Styret er ansvarlig for å behandle innkommende forslag og legge legger frem sin instilling innstilling i
alle saker og vedta dagsorden. Dersom et medlem krever det, skal det avholdes skriftlig votering om
et fremlegg.</p>

<h3>§ 2.2 valg</h3>
<p>På årsmøtet velges det personer til følgende verv i styret med en funksjonstid på 2 år:</p>
<ul>
	<li>Styreleder</li>
	<li>Nestleder/kasserer</li>
	<li>Markeds- og sponsoransvarlig</li>
	<li>Sjef for Warpzone</li>
	<li>Styremedlem</li>
</ul>
<p>Følgende skal også velges med en funksjonstid på 1 år:</p>
<ul>
	<li>Ett til fire varamedlemmer</li>
	<li>Revisor</li>
</ul>

<p>En person kan til enhver tid kun ha et verv i organisasjonen.</p>

<p>Styreleder og markeds- og sponsoransvarlig velges samme år og de resterende styremedlemmene velges det påfølgende/forrige året for å sikre overlapping.</p>

<h3>§ 2.3 Ekstraordinært årsmøte</h3>

<p>Styret eller minst halvparten av organisasjonens medlemmer kan kreve ekstraordinært årsmøte. Styret innkaller via epost og annonserer på nettsiden med minimum en ukes varsel. Kun sakene nevnt i innkallelsen kan tas opp. Et ekstraordinært årsmøte kan avholdes tidligst to uker etter et ordinært årsmøte. Ellers gjelder de samme reglene som for et ordinært årsmøte.</p>


<h2>§ 3 Styret</h2>

<p><b>§ 3.1</b> Styret er organisasjonens øverste myndighet mellom årsmøtene. Hovedoppgavene til styret skal være økonomi og regnskap, planlegge organisasjonens fremtid og ta beslutninger i viktige saker.</p>

<p><b>§ 3.2</b> Organisasjonens styre består av 5 styremedlemmer spesifisert under følgende verv: leder, nestleder/kasserer, markeds- og sponsoransvarlig, sjef for Warpzone og styremedlem. Styremedlemmenes funksjonstid er på 2 år.</p>

<p><b>§ 3.3</b> Styret kan supplere seg selv ved frafall.</p>

<p><b>§ 3.4</b> Styrets leder og nestleder innehar sammen organisasjonens signatur. Styrets leder og nestleder har prokura hver for seg. Styret kan også tildele andre prokura.</p>

<p><b>§ 3.5</b> Styret er beslutningsdyktig når minst 3 av styrets medlemmer er tilstede. Beslutninger fattes ved flertall. Varamedlemmer får stemmerett ved frafall i styret, etter den rekkefølgen de ble valgt i på årsmøtet. Ved stemmelikhet har lederen dobbeltstemme. Når leder ikke er tilstede har nestleder dobbeltstemme ved stemmelikhet.</p>

<p><b>§ 3.6</b> Styremøter innkalles til skriftlig via e-post, SMS eller lignende. Innkallelsen må være sendt minst én uke før møtet og skal sendes til alle styremedlemmer. Enkelt-/hasteavgjørelser eller lignende kan vedtas muntlig, pr e-post, SMS eller lignende uten å avholde et fysisk møte. Alle styremedlemmene skal i slike saker ha fått mulighet til å delta i beslutningen og minst 4 må faktisk ha deltatt. I tillegg må det være 3 stemmer for en slik sak for at den skal kunne vedtas. Slike vedtak skal loggføres og loggen skal godkjennes på førstkommende styremøte.</p>

<p><b>§ 3.7</b> På styremøtene deltar styremedlemmene med tale-, forslags- og stemmerett og eventuelt andre invitert av styret med tale- og forslagsrett. Varamedlemmer stiller på styremøter med tale- og forslagsrett. Ved frafall i styret, så har varamedlemmer også stemmerett. Styret kan velge å lukke hele eller deler av et styremøte. Er møtet lukket må alle uten stemmerett forlate møtelokalet.</p>


<h2>§ 4 Regnskap</h2>

<p>Styret har ansvaret for å føre regnskap for organisasjonen. Det skal føres eget regnskap for hvert Warpzone-arrangement og et årsregnskap. Årsregnskapet skal godkjennes av årsmøtet.</p>


<h2>§ 5 Vedtektsendringer</h2>

<p>Vedtektene kan kun endres på årsmøtet ved 2/3 flertall.</p>

<p>Vedtektene trer i kraft når årsmøtet er hevet, med mindre annet bestemmes ved ¾ flertall.</p>


<h2>§ 6 Oppløsning</h2>

<p>Forslag om oppløsning av organisasjonen skal skje på årsmøtet og krever minst 3/4 flertall. Dersom forslaget om oppløsing blir vedtatt på årsmøtet skal det avholdes et nytt ekstraordinært årsmøte fjorten dager senere. Eneste punkt på sakslisten skal være oppløsningen. Det stemmes på det ekstraordinære årsmøtet om en endelig besluttning om oppløsning og også her kreves det 3/4 flertall. Dersom oppløsningen blir vedtatt bestemmer det ekstraordinære årsmøtet hvordan de resterende eiendelene blir fordelt.</p>


<h2>§ 7 Medlemskap</h2>

<p><b>§ 7.1</b> Som medlem i Warpcrew regnes de som har betalt kontingent for det gjeldende året.</p>

<p><b>§ 7.2</b> Kontigenten og medlemskapstyper bestemmes av styret.</p>

<p><b>§ 7.3</b> Alle arrangementer i regi av Warpcrew er lukkede arrangementer kun for medlemmer. Dersom en person kjøper billett til et arrangement uten å være medlem må personen samtidig melde seg inn i Warpcrew, dette skal det opplyses nøye om der hvor billetten blir solgt. Billettprisen dekker da også medlemskapet.</p>

<p><b>§ 7.4</b> Medlemsskap i Warpcrew er obligatorisk for alle med tillitsverv. Kontingenten må innbetales i løpet av første kvartal det året man innehar et verv.</p>


<h2>§ 8 Medlemskap i andre foreninger</h2>

<p>Warpcrew er tilsluttet den nasjonale organisasjonen Hyperion og skal rette seg etter organisasjonens vedtekter.</p>
